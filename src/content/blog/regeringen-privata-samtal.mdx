---
title: "Regeringen vill omöjliggöra privata samtal för svenskar med införandet av en bakdörrslag"
meta_title: "Regeringen vill omöjliggöra privata samtal för svenskar med införandet av en bakdörrslag"
description: "Självcensur, svagare press- och föreningsfrihet för vissa grupper."
date: 2025-09-07T18:34:00Z
image: "/images/mass-surv.jpg"
skapare: "Magnus Forslund"
taggar: ["massövervakning"]
kategorier: ["Sverige"]
draft: false
---

"I utkastet till lagrådsremiss lämnas förslag till nya regler om datalagring. Förslagen syftar till att säkerställa att tillgången till information upprätthålls över tid i takt med samhällsutvecklingen, teknikutvecklingen och förändrade kommunikationsvanor, samtidigt som respekten för grundläggande fri- och rättigheter säkerställs"

Detta skriver [**regeringen**](https://www.regeringen.se/rattsliga-dokument/departementsserien-och-promemorior/2024/11/utkast-till-lagradsremiss-datalagring-och-tillgang-till-elektronisk-information/) på deras hemsida om utkast till lagrådsremiss Datalagring och tillgång till elektronisk information. Mycket liknande Chat control 2.0, men går inte in mer på det just nu.

Sveriges regering vill att SÄPO och Polisen ska kunna komma åt inehåll i samtalsappar, även om dom är totalsträckskrypterade, eller End-to-end krypterade som är den engelska benämningen jag var bekant med. Flera tunga remissintanser är kritiska och Försvarsmakten menar att förslaget och om regeringen bygger "bakdörrar" kan komma att utnyttjas av tredjepart.

Vad det innebär rent konkret är att staten vill att tjänster som Whatsapp, Signal och fler meddelandetjänster ska bygga in bakdörrar, som i sig är en sårbarhet, så informationen ska vara tällgänglig om den behöver inhämtas eller användas.

## Teknikföretagen flyr Sverige
Om lagen går igenom har både [**Signal**](https://www.svt.se/nyheter/inrikes/signal-lamnar-sverige-om-regeringens-forslag-pa-datalagring-klubbas)  och [**Whatsapp**](https://www.newstarget.com/2025-03-16-whatsapp-threatens-exit-swedish-market-proposed-law.html) sagt att dem kommer lämna Sverige. I SVT:s artikel säger Signals chef Meredith Whittaker att om Sveriges regering ber dom bryta krypteringen som är grunden för hela deras verksamhet, och lagra data så skulle det underminera hela deras arkitektur och det skulle Signal aldrig göra, dem lämnar hellre den svenska marknaden helt.

## Riskerna med bakdörrar 
Om staten kräver tekniska åtkomstlösningar (keys, client-side scanning, escrow-nycklar etc.) skapas attackerbara ytor. Cyber-kriminella eller främmande underrättelsetjänster kommer försöka utnyttja dessa svagheter. Säkerhetsexperter och försvarsmakten har varnat att detta undergräver nationell cybersäkerhet. [**Wired**](https://www.wired.com/story/a-new-era-of-attacks-on-encryption-is-starting-to-heat-up), [**StateWatch**](https://www.statewatch.org/news/2025/april/swedish-parliament-urged-to-reject-law-that-would-greatly-undermine-security-and-privacy)

## Motivering bakom massövervakning och invasiva ingrepp på den personliga integriteten  
Regeringen motiverar all ny lagstiftning som inkräktar på den personliga integriteten med att myndigheterna behöver denna utökade tillgång till kommunikation i händelse av kris, krig eller gorva säkerhetsbrott, ***"det är för vårat eget bästa"***. 

## Grundläggande fri- och rättigheter försvagas
Jag hör folk resonera att ***"jag har inget att dölja så jag bryr mig inte"***. Det handlar inte om huruvida du har något att dölja, någon skuld att betala eller någon oförätt du har gjort. Det är kränkande mot den personliga integriteten och stider mot artikel 8 i Europakonventionen som fastslår att var och en har rätt till respekt för sitt privat- och familjeliv, sitt hem och sin korrespondens.

Det strider mot våra grundläggande fri- och rättigheter som våra förfäder har kämpat för och strider direkt mot yttrandefrihetsgrundlagen om att säkra ett fritt meningsutbyte, en fri och allsidig upplysning och ett fritt konstnärligt skapande. Om lagen går igenom så har vi massövervakning som kan användas både för gott och för ont.

Problemet med massövervakning och förslaget i stort ger staten möjlighet till storskalig analys (mönster, kontakter och platsdata). Det skapar risk för övervakning utan individfokuserad misstanke, vilket i rättsliga prövningar ofta värderas hårt mot integritetsskyddet.

[**Europeiska domstolen**](https://www.eff.org/deeplinks/2024/03/european-court-human-rights-confirms-undermining-encryption-violates-fundamental) för de mänskliga rättigheterna bekräftar att försvagad kryptering kränker de grundläggande rättigheterna, och varnar för att svaga garantier leder till brott mott rätt till privatliv. 
Samhälleliga konsekvenser kan leda till:

Försvagad integritet och ökad risk för massövervakning → större möjligheter för felaktig eller politiskt motiverad övervakning.

* Sämre cybersäkerhet för alla som använder internet i Sverige (ökad sårbarhet).

* Självcensur, svagare press- och föreningsfrihet för vissa grupper.

* Talang/innovation: företag och experter kan undvika jurisdiktioner med svaga krypteringsregler → påverkar konkurrens och investeringar

Om förslaget genomförs i en version som kräver **tekniska åtkomstlösningar (bakdörrar)** i krypterade appar finns starka skäl att tro att det **kommer att undergräva både personlig integritet och nationell cybersäkerhet**, samtidigt som risken för rättsliga prövningar mot staten ökar. Europeiska domstolen för de mänskliga rättigheterna-praxis och internationella säkerhetsexperter varnar för att svaga garantier leder till olaglig eller oproportionerlig massövervakning.

Det finns ett citat jag tycker är passande att avsluta med ***"Show me the man, and i'll show you the crime"*** och brukar tillskrivas Lavrentji Berija, som var chef för den sovjetiska säkerhetstjänsten NKVD under Stalin-eran.

Frihet och demokrati har aldrig varit något som har kommit gratis.

