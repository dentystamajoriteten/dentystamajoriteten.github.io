---
title: "Svenska kyrkan - När evangeliet byts mot ideologi"
meta_title: "Svenska kyrkan - När evangeliet byts mot ideologi"
description: "I slutet av 2024 hade Svenska kyrkan dryg 5,4 miljoner medlemmar"
date: 2025-09-14T20:00:00Z
image: "/images/faith.jpg"
skapare: "Magnus Forslund"
taggar: ["Svenska kyrkan", "Kristendom"]
kategorier: ["Sverige"]
draft: false
---

 I slutet av år 2024 hade [**Svenska Kyrkan**](https://www.svenskakyrkan.se/statistik?) drygt 5,4 miljoner medlemmar som motsvarade ungefär 51% av Sveriges befolkning. Under 2026 [**förväntas medlemsandelen sjunka till under 50%**](https://gratistidning.com.hemsida.eu/boden/blog/2025/04/14/allt-farre-medlemmar-i-svenska-kyrkan-men-bodenforsamlingen-ligger-i-stiftstopp/) och år 2050 förutses det att drygt var tredje svensk kommer vara medlem.

Enligt Mika Auvinen, kyrkoherde i Nödinge församling finns det främst tre anledningar till att [**Svenska kyrkan tappar medlemmar**](https://www.alekuriren.se/allmant/svenska-kyrkan-krymper-men-anda-langsamt/). 

1. Alla delar inte vår tro
2. Verksamheten är inte tillräckligt meningsfull
3. anser sig inte ha råd

Svenska kyrkan på landsbyggden är ofta bättre förankrad samt har större antal medlemmar, och en av anledningarna kan vara att landet är lite mer konservativt än de större städerna.

### Tro och trosutövning urholkas när Svenska kyrkan tappar vägen
Jag kan personligen misstänka att anledningen till att Svenska kyrkan tappar medlemmar men även regelbundna besökare på deras gudstjänster är för att den är just för inkluderande.

Svenska kyrkan ska sprida det kristna budskapet, de kristna värderingarna och låta Guds ord eka genom samhället. Svenska kyrkan har 2016 – 2018 haft ett [**projekt**](https://www.svt.se/nyheter/lokalt/jonkoping/forsamlingar-provsjunger-nya-psalmer-inte-vanligt) "[*den nya psalmboken*]" i syfte att revidera och utvärdera den nuvarande psalmboken från 2016 genom för vad dom kallar en "[*språklig, teologisk och musikalisk översyn*]".

Nya [**psalmer/teman**](https://www.varldenidag.se/nyheter/psalmer-for-samkonade-vigslar-och-skilsmassor-med-nar-nya-sanger-testas/862453) som finns representerade:
* Könlösa psalmer
* Skilsmässopsalmer
* Homopsalmer
* Homovigselpsalmer
* Transpsalmer
* Klimatpsalmer
* Flyktingpsalmer
* Kvinnopsalmer
* HBTQ-psalmer


Men det finns fler saker som kyrkan gör för att vara inkluderande för så många som möjligt, som exempel kan nämnas Kapell i bland annat [**Umeå**](https://www.kyrkanstidning.se/nyhet/kors-plockas-bort-fran-kapell-ska-bli-religionsneutralt) ska bli [**religionsneutralt**](https://www.svt.se/nyheter/lokalt/vasterbotten/kapell-i-umea-ska-bli-religionsneutralt-tar-bort-kristna-symboler), detta innebär att kyrkan tar bort kristna symboler som korset.

Men det roliga slutar inte där, kyrkan går bland annat i prideparader, regnbågscertifierar församlingar och är tydliga med att Svenska kyrkan står bakom hbtqi-communityt. Dock så känner sig gruppen [**polyamorösa**](https://www.kyrkanstidning.se/nyhet/foreslar-uttalande-att-visa-att-polyamorosa-ar-valkomna-i-kyrkan) "*oroliga, och känns olustigt*" att bli exkluderad.

### Korset är inte enbart en symbol
För kyrkan, Bibeln och kristna är inte korset enbart en symbol, det är en närvarande verklighet i liturgi och vardagsliv. Bibeln lyfter fram korset som centrum i Guds frälsningsplan, både ett lidandets tecken och en segerns symbol. Det finns många ställen i Bibeln vi kan läsa om korset, t.ex. i **Hebreerbrevet 12:2** "*Och låt oss ha blicken fäst på Jesus, trons upphovsman och fullkomnare, som istället för den glädje som låg framför honom utstod korsets lidande utan att bry sig om skammen och som nu sitter på höra sidan om Guds tron*"

### Svenska kyrkan - på väg bort från Bibeln
Om du står för allt, står du inte för något, vad menar jag med det? Om man alltid säger att alla åsikter, handlingar, idéer är rätt eller acceptabla så tar man ingen ståndpunkt. Kortsiktigt undviker man konflikt genom att inte ta ställning, men man uttrycker inte heller någon verklig övertygelse.

Motsatsvis betyder det även att stå för något, innebär principer eller värderingar som man är villig att ställa sig bakom. Försöker du vara neutral och acceptera allt, blir man egentligen tom på värderingar, har ingen kompass som definierar vad som är rätt eller fel.

Jag vet att många idag säger sig vara ateister, men på samma sätt som många respekterar människor med värderingar och åsikter, som står stadigt när det blåser på samma sätt behöver Svenska kyrkan stå upp för Bibeln och deras kristna värderingar. Det är av feghet Svenska kyrkan försöker anpassa sig efter "nutiden" oavsett vad Bibeln säger och det gör att dem som verkligen är kristna inte kan identifiera sig i sin tro med den politiserande riktning Svenska kyrkan har valt.

När ett av mina barn skulle döpas (på den tiden identifierade jag inte mig själv som kristen), var vi i kontakt med två kyrkor inför dop, som var mer något man gjorde av tradition. Prästen i ena kyrkan var yngre, i 30-års åldern, när jag frågade han om han verkligen trodde på Gud, av genuin nyfikenhet då jag själv inte gjorde det, då svarade prästen "*Jag vet inte om jag tror på Gud, men jag tror på något*"

Behöver nog inte uttalas men den kyrkan valdes bort. Nästa kyrka vi kontaktade så var prästen i 50-60 års åldern och kom på hembesök till oss. Jag fixade kaffe och vi plockade fram fika, efter artighetsfraser utbytts satte vi oss till bords och innan jag hade möjligheten att säga något frågade prästen mig "*Jaha Magnus, tror du på Gud*". Jag svarade att det gjorde jag inte och prästen föreslog att vi kanske skulle fundera på namnfest istället, som var modernt.

Behöver nog inte heller sägas, men det var den kyrkan som inte ville ta emot oss som dopet blev av i. Jag såg en präst som stod upp för kristendomen, dess värderingar och inte hade ett behov av ett anpassat budskap för att inte kränka någon. Det enda prästen i mitt tycke idag gjorde fel var att inte vara inbjudande av den anledningen att jag saknade tron på Gud.

Bibeln och Jesus lär oss att kyrkan ska vara en plats där alla är välkomna att söka gud, oavsett deras förflutna eller livssituation.

I Lukasevangeliet 15:3-7 om det förlorade fåret "Om någon av er har hundra får och tappar bort ett av dem, lämnar han inte de nittionio i öknen och går och letar efter det som kommit bort, tills han finner det?
5 Och när han har funnit det, lägger han det på sina axlar med glädje.
6 När han kommer hem, samlar han sina vänner och grannar och säger till dem: Gläd er med mig, för jag har funnit mitt får som var borta!
7 Jag säger er: På samma sätt blir det större glädje i himlen över en enda syndare som omvänder sig än över nittionio rättfärdiga som inte behöver omvändelse."

